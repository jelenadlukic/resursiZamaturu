Domaće govedo (lat. Bos taurus) je pripitomljen potomak divljeg goveda ili tura (Bos primigenius). To je vrsta velikih sisara preživara, visine od 120 do 150 cm i težine 600 do 800 kg. Razlikuju se dve glavne podvrste domaćeg goveda: domaća krava u Evropi (Bos taurus taurus, syn. Bos primigenius taurus) i zebu (Bos taurus indicus, syn. Bos primigenius f. taurus), kome pojedini naučnici dodaju Bos taurus primigenius, smatrajući ga potomkom tura, izumrlog u XVII veku.